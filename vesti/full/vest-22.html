<div class="vest-image"><img src="vesti/slike/5934303a64ba9.jpg"/></div><div class="vest-content">Navedeno je da je takva odluka doneta jer je Vučić i dalje i lider Srpske napredne stranke (SNS).<br />
<br />
"DJB zahteva da predsednik Republike prvo podnese ostavku na mesto predsednika SNS-a i vrati se u okvire poštovanja Ustava i zakona, i tek onda uputi novi poziv na konsultacije na koji ćemo se rado odzavati uz prisustvo kamera", saopštio je danas DJB. <br />
<br />
DJB je podsetio da su se njegovi predstavnici odazvali pozivu prethodnog predsednika Tomislava Nikolića na konsultacije jer su državotvorna stranka "koja duboko veruje u vladavinu prava i poštuje Ustav Srbije". <br />
<br />
"Tadašnji predsednik Republike je imao dovoljno sluha za poštovanje Ustava i pre polaganja zakletve je podneo ostavku na mesto predsednika političke stranke SNS-a", dodaje se u saopštenju. <br />
<br />
Navodi se i da "u članu 115. Ustav Srbije ukazuje na nespojivost funkcije Predsednika Republike sa bilo kojom drugom javnom funkcijom ili profesionalnom delatnošću". <br />
<br />
Ukazuje se i na neohodnost da se sastanak, posle Vučićeve ostavke na mesti lidera SNS, održi pred televizijskim kamerama. <br />
<br />
"Da bismo izbegli dijametralno različita tumačenja toka i rezultata razgovora kao što je to bio slučaj prilikom poslednjeg sastanka, predlažemo da se omogući njegova elementarna javnost, odnosno da se omogući i direktan prenos razgovora", naveo je DJB. <br />
<br />
Napominje se i da u DJB "ne postoji želja da se ovakvi razgovori koriste za bilo šta drugo osim za ono za šta su sazvani".</div></div>