<div class="vest-image"><img src="vesti/slike/59342d988c3f9.jpeg"/></div><div class="vest-content">Predsednik Srbije Aleksandar Vučić poručio je da će i danas na sastanku lidera država jugoistočne Evrope, Procesa "Brdo - Brioni", potencirati temu ekonomskog povezivanja, odnosno regionalne ekonomske zone, i da svi imaju "zajedničku muku - Agrokor".<br />
"Nemamo problem ni sa Frikomom, ni sa Dijamantom, ni sa Merkator S, u smislu ostanka zaposlenih ljudi. Ali imamo problem sa dobavljačima koji su smanjili svoje isporuke. A oni manje proizvedu ili više drže na zalihama. Time gubimo u BDP mi, a mislite kakve probleme po tom pitanju imaju Hrvati", rekao je Vučić.<br />
<br />
On je dodao i da smanjenje kreditnog rejtinga Agrokoru svima pravi probleme, i BiH i Srbiji i Hrvatskoj.<br />
<br />
"Ni krivi ni dužni imaćemo problema u narednom periodu i po tom pitanju sam spreman sa svima njima da u narednom periodu razgovaram, da vidmo šta da radimo. Svaki razgovor je dobar, lekovit, prilika da se razgovara o situaciji u regionu, ali i prilika i da razmišljamo o novim projektima, o tome šta je to što zajednički možemo da napravimo", zaključio je Vučić.</div></div>