<div class="vest-image"><img src="vesti/slike/59342dd8f0700.jpeg"/></div><div class="vest-content">- Obim trgovinske razmene Srbije i Rusije može da poraste i na dve milijarde dolara - rekao je danas zamenik predsednika Trgovinske komore Rusije, Vladimir Padalkov na SPIEF-u ističući da sa Srbijom postoje istorijske veze, ali da sada postoji želja da se saradnja na ekonomskom nivou proširi.<br />
On je u izjavi za Tanjug objasnio da se radi na tome da veze Srbije i Rusije budu još bliže, kao i da se zajednički rad ne lokalizuje samo u Srbiji i Rusiji, već da se proširi i u Evropi i van nje.<br />
<br />
- Mi imamo ugovor o strateškom partnerstvu sa Srbijom i to nam mnogo znači i sad je naš zadatak da se skoncentrišemo na mala i srednja preduzeća i time ćemo se baviti u narednom periodu - rekao je Padalkov.<br />
<br />
On je najavio nove vidove saradnje sa Srbijom, pre svega po pitanju izvoza aviona.<br />
<br />
- Očekujemo saradnju sa Srbijom na planu novih aviona koje planiramo da uz pomoć Srbije izvozimo na tržište Evrope. Takođe, tu su projekti u oblasti energetike, industrije i tradiocionalno poljoprivrednih proizvoda. Trenutno je obim robne razmene balansiran, a rezerve imamo za mala i srednja preduzeća - zaključio je Padalkov.</div></div>