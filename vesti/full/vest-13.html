<div class="vest-image"><img src="vesti/slike/59342ec9a5188.jpeg"/></div><div class="vest-content">Glumac Miloš Timotijević, koji je zablistao u filmu “Vlažnost”, trenutno snima dve nove serije: "Sumnjiva lica" i "Senke nad Balkanom".<br />
<br />
Ovaj popularni umetnik ne voli da se medijski previše eksponira, ali zato važi za osobu koja o svemu govori bez dlake na jeziku. Timotijević je u intervjuu za Blicov "TV dodatak" govorio o projektima na kojima je angažovan, ali i o tome zašto ga nema u pozorištu.<br />
<br />
U seriji “Sumnjiva lica” tumačite lik narodnog poslanika Lukovca. Da li ste se pripremali za ulogu tako što ste gledali prenose Skupštine Srbije?<br />
<br />
- Dovoljno pratim politički život Srbije, tako da mi zaista ne trebaju uzori.<br />
<br />
Snimate seriju "Senke nad Balkanom". Bjelogrlić nam je rekao da mu je to najteži projekat u životu koji je radio, a vama?<br />
<br />
- Nije mi najteži, jer ja imam nekih 17-18 snimajućih dana. Od 1. oktobra prošle godine smo krenuli sa radom i treba održavati taj kontinuitet, pa je sa te strane teško. Međutim, Bjelogrliću je teško jer je i pisao tekst, i bavi se produkcijom, i reditelj je, ali i glavni glumac. Znam da je on sposoban, jako ga cenim i fantastično mi je da radim sa njim, ali brinem za njegovo zdravlje.</div></div>