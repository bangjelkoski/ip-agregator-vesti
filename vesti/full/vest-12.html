<div class="vest-image"><img src="vesti/slike/59342e04148bb.jpeg"/></div><div class="vest-content">Dinar će u ponedeljak, 5. juna, ojačati prema evru za 0,1 odsto i zvanični srednji kurs će iznositi 122,3165 dinara za evro, što će biti nova rekordna vrednost srpske valute prema novčanoj jedinici evrozone u ovoj godini, objavila je Narodna banka Srbije.<br />
<br />
NBS je i danas intervenisala na međubankarskom deviznom tržištu kupovinom 30 miliona evra kako bi ublažila prekomerne dnevne oscilacije kursa, a od početka godine je kupila 205 miliona evra, uključujući današnju intervenciju, i prodala 345 miliona evra.<br />
<br />
Dinar će u ponedeljak biti jači prema evru za 0,8 odsto nego pre mesec dana, a na godišnjem nivou će biti jači za 0,7 procenata. Od početka godine, dinar je prema evru porastao za 0,9 procenata.<br />
<br />
Indikativni kurs dinara prema dolaru je danas porastao za 0,6 posto na 108,4655 dinara za jedan dolar.<br />
<br />
Dinar je prema američkoj valuti jači za 3,4 odsto nego pre mesec dana, dok je na godišnjem jači za 1,7 posto.<br />
<br />
Najniža vrednost dinara prema evru u ovoj godini zabeležena je 3. i 13. februara, kada je kurs iznosio 124,0174 dinara za evro.</div></div>