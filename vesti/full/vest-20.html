<div class="vest-image"><img src="vesti/slike/59342fec2f888.jpg"/></div><div class="vest-content">Većina ljudi koristi Google bez previše razmišljanja. Jednostavno otvore svoj internet pregledač i ukucaju ono što ih zanima, a Google je taj koji dešifruje njihov zahtev. <br />
<br />
Ali, znate li da uz samo malo više truda možete dobiti mnogo bolje, tačnije i konkretnije rezultate?<br />
<br />
Koristite navodnike za veću preciznost<br />
<br />
Ako tražite informacije o nekoj osobi ili proizvodu, dobićete preciznije rezultate ukoliko ime ili naziv stavite u navodnike. Npr. "Mark Zakerberg" umesto samo Mark Zakerberg. Kada koristite navodnike, Google pretražuje celu kombinaciju reči, a ukoliko termine koristite bez navodnika, onda pretražuje na kojim se sve mestima pojavljuju sve tri reči.<br />
<br />
Upišite minus za eliminaciju pojedinih rezultata<br />
<br />
Ako želite da nađete specifičnu informaciju, gomila rezultata koje Google izbaci može da bude problematična. Međutim, ako upišete traženi pojam i zatim znak minusa i pojam koji treba da bude isključen iz pretraživanja, biće vam lakše da pronađete ono što tražite. Npr. jaguar brzina -automobil će eliminisati sve rezultate u kojima se pojavljuje informacija o brzini automobila marke Jaguar, a ostaviti one u kojima se spominje brzina životinje jaguar.<br />
<br />
Stavite zvezdicu umesto nepoznate reči<br />
<br />
Ako ne možete da se setite kako se neko zove, ali znate prezime osobe, samo ukucajte zvezdicu i prezime i Google će vam ponuditi niz mogućih rešenja.<br />
<br />
Koristite znak @ za pretraživanje društvenih mreža i e-mail adresa<br />
<br />
Ako tražite nečiji profil na društvenoj mreži, ili neku informaciju o profilu na društvenoj mreži, koristite tokom pretrage znak "@" i pojam koji želite da pronađete. Npr. ako upišete "@b92.net" dobićete listu svih profila ovog portala na društvenim mrežama.<br />
<br />
Ako želite da kombinujete pretrage, koristite naredbu OR<br />
<br />
Ako niste sasvim sigurni šta tačno tražite, kombinujte nekoliko pojmova i povežite ih naredbom OR da biste dobili rezultate za sve te pojmove. Npr. Beograd OR Novi Sad će dati rezultate i za Beograd i za Novi Sad.<br />
<br />
Ako nešto kupujete i želite više informacija o proizvodima u određenom cenovnom rangu, uz ime proizvoda upišite "dinar/RSD" (ili bilo koju drugu valutu) i cenu<br />
<br />
Npr. laptop dinar/RSD 40.000 i dobićete informacije o laptopima koji se prodaju po ceni do 40.000 dinara.<br />
<br />
Ako ste spremni da izdvojite neku sumu i tražite nešto u određenom cenovnom rangu, upišite dve tačke (..) između najniže i najviše cene<br />
<br />
Npr. putovanje 50.000..100.000 dinara pokazaće rezultate za turistička putovanja u tom cenovnom rangu.<br />
<br />
Ako tražite nešto na tačno određenoj web stranici, upišite "site:"<br />
<br />
Npr. site:businessinsider.com Google i dobićete sve tekstove vezane za Google na portalu Business Insider.<br />
<br />
Ako želite da saznate koje su stranice, kompanije ili pojmovi povezani, upotrebite naredbu "related:"<br />
<br />
Ako npr. ukucate related: b92.net, dobićete informaciju o svim povezanim stranicama. <br />
<br />
Naravno, sve ove naredbe moguće je dodatno kombinovati kako biste za što manje vremena dobili najbolje rezultate za svoju pretragu.</div></div>