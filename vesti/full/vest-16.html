<div class="vest-image"><img src="vesti/slike/59342f60d76d4.jpg"/></div><div class="vest-content">Ljudi će jednostavnom pretragom otkriti Googleu da li vole rasističke šale ili gej pornografske filmove, iako to u stvarnosti nikad ne bi podelili sa drugima. Ali jedna od najfascinantnijih stvari kojima se bavi Stivens-Davidovic jeste kako ljudi lažu sami sebe. <br />
<br />
Bivši Googleov analitičar podataka poslužio se Netflixovim algoritmom da ilustruje ovu pojavu. <br />
<br />
“O čemu je reč? Pitajte bilo kojeg korsnika koje filmove planira da gleda, i svi će vam navesti niz inspirativnih i ozbiljnih filmova, poput dokumentaraca o Drugom svetskom ratu ili poznatih bisera svetske kinematografije. Međutim, nekoliko dana kasnije, oni će pogledati ono što inače gledaju: jeftine komedije ili romantične filmove. Ljudi konstanu lažu sami sebe”, kaže Stivens-Davidovic. <br />
<br />
Netflix je zato prestao da pita korisnike šta bi voleli da gledaju, i počeo da šalje preporuke zasnovane na onome što gledaju ljudi sa sličnim interesovanjima. <br />
<br />
“Rezultat? Korisnici su češće počeli da posećuju Netflix i gledali više filmova. Algoritam vas bolje poznaje nego što vi sami poznajete sebe”, dodaje analitičar. <br />
<br />
Još jedan primer bile bi teretane, koje su na isti način naučile kako da iskoriste preveliki optimizam ljudi. <br />
<br />
“Otkrili su kako da podstaknu korisnike da uplate mesečnu ili godišnju članarinu, iako unapred znaju da će oni iskoristiti samo mali deo pruženih pogodnosti”, kaže Stivens-Davidovic. <br />
<br />
Ispostavilo se da će većina ljudi dati punu sumu jer misle da će tokom godine otići u teretanu 30 ili 60 puta. <br />
<br />
Realnost je, međutim, znatno drugačija, što teretanama donosi izuzetnu novčanu dobit.</div></div>