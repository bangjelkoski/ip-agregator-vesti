<div class="vest-image"><img src="vesti/slike/5934305482903.jpg"/></div><div class="vest-content">Partija bivšeg predsednika Srbije Borisa Tadića je saopštila da neće ići na zakazane konsultacije o sledećem mandataru kod novog stanovnika Andrićevog venca.<br />
<br />
"To će biti samo prazna predstava. Ne pada nam na pamet da idemo kod Vučića na te konsultacije", rekao je Beti funkcioner SDS Konstantin Samofalov.<br />
<br />
On je rekao i da aktuelna vlast radi na uništvanju svakog dijaloga i da je "svaki dijalog samo prazna predstava". <br />
<br />
Sa druge strane, iz LDP je rečeno da će se odazvati pozivu Vučića. <br />
<br />
Podsetili su na nedavni stav lidera LDP Čedomira Jovanovića o tome: "Ići ću kod Vučoća kao što sam išao kod svakog drugog predsednika kada se razgovaralo o formiranju vlade". <br />
<br />
"Pred zemljom svako od nas ima svoje obaveze, on će da nas pozove i sasluša a ja ću da mu kažem na čemu insistiram", rekao je Jovanović, a prenela LDP. <br />
<br />
Prethodno je i DS saopštila da se neće odazvati Vučićevom pozivu. <br />
<br />
Vučić je za ponedeljak na konsultacije o novom premijeru pozvao predstavnike izbornih lista koje su prešle cenzus na parlamentarnim izborima.</div></div>