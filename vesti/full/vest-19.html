<div class="vest-image"><img src="vesti/slike/59342fc639e6d.jpg"/></div><div class="vest-content">Veliki broj pametnih telefona najnovijih generacija u sebi sadrži Qualcomm procesore, koji dolaze sa Quick Charge 4 tehnologijom brzog punjenja baterije. <br />
<br />
Poređenja radi, trenutno aktuelan model procesora Snapdragon 835 zaslužan je za 25 odsto sporije trošenje baterije u odnosu na svog prethodnika - Snapdragon 821. <br />
<br />
To znači da korisnici jednim punjenjem mogu da obave više aktivnosti koje zahtevaju intenzivno trošenje baterije, poput VR gejminga i 4K video-striminga. <br />
<br />
Kompanija Qualcomm nedavno je predstavila unapređenu verziju tehnologije brzog punjenja baterije, koja dolazi s tri poboljšanja:<br />
<br />
Dual charge opcija, koja je postojala i na ranijim modelima, ali je sada efkasnija – dva integrisana čipa podjednako raspoređuju električni naboj, omogućavajući ravnomernu raspodelu toplote i skraćeno vreme punjenja<br />
<br />
Inteligentno termalno balansiranje; reč je o dodatnom poboljšanju Dual charge opcije, koje omogućava sprovođenje struje kroz manje zagrejani čip<br />
<br />
Napredne bezbednosne opcije, vezane za istovremeno praćene temperature kućišta i konektora mobilnih uređaja. Ovaj dodatni stepen protekcije sprečava <br />
pregrevanje, kratke spojeve i nastanak brojnih oštećenja u okviru Type-C konektora.<br />
Kompanija navodi da bi baterija, zahvaljujući novim nadogradnjama, trebalo da bude 30 odsto efikasnija, i da njeno punjenje traje 15 odsto kraće u odnosu na Quick Charge 4 tehnologiju. Temperatura uređaja će prilikom punjenja takođe biti niža za čak 3 stepena.</div></div>